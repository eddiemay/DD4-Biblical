4Q130 Phylactery C
(4QPhylactery C, 4QPhyl C)
Lexham Press, 2010

4Q130 Phylactery C
Copyright 2010 Lexham Press
Lexham Press, 1313 Commercial St., Bellingham, WA 98225
http://www.lexhampress.com
You may use brief quotations from this content in presentations, books, or articles. For all other uses, email us for permission: permissions@lexhampress.com.
Frg. 1, Exodus 13:1–16Deuteronomy 6:4–9; 11:13–21
1 13:1 וידבר יהו[ה אל משה לאמור                                                  3 ויאמר]
2 משה[                                                                                         ]
3 ולא יא[כל חמץ 4 היום אתם יצאים ב]חודשֿ [האביב 5 והיה כי יביאך יהוה] א֯ל֯ הֿא֯[ר]ץ֯ הכנע[ני ו]ה֯חתֿי וֿהֿאמרֿי
4 [והחוי ו]ה֯יֿבֿ[וסי אשר נשבע לאבות]ך לתת לךֿ אֿ[ר]ץ֯ [ז]בת חיֿלב [ודבש ועב]דתה את העבודה הזא֯[ת] בֿחודש הזה
5 6 שבעת ימים ת֯[אכל מצות וביום ה]שבעי חג ליהוה 7 מצות י[אכל את] שבעת הימים ולא יר[א] לך חמץ ולא
6 ירא לך שאר בֿ[כול גבלך 8 והגדת לב]נך ביום ההֿו֯א לאמור ב֯[עבור זה] עֿשהֿ יהוה לי בצ֯א֯[תי] מ֯מצרים
7 9 והיה לך לאות על ידֿ[י]ך ו[לזכרון בין עיניך] למֿען תהיֿ[ה תו]רֿת יהוה בפֿ[יך] כ֯י֯ בחוזק יד הצאנו יהוה ממצרים
8 10 ושמרת את החוקה הזא[ת למועדה מימים] יֿמימה  vacat  11 והיה כי יבאך יהוה על הארֿץ הכנעני
9 כאשר נשבע לך ולאבו֯[תך ונתנה לך 12 וה]ע֯ברת כול פטר רחם ליהוה וכול פטר שגר בבהֿמ֯[ה אשר]
10 יהיה לך הז֯כרים ליהוה[ 13 וכול פטר חמ]ר֯ תפדה בשה אם לא תֿפדנו וערפתו וכול בכור אדם בבניך
11 תפדה 14 והיה כי ישא[לך בנך מחר] ל̇אמור מה זֿאֿת ואמרתֿ לו כי בחוזק יד הצאנוֿ יהוה
12 ממצרים מבית עבדים 15 ויה[י כי ה]קשה פרעה לשלחנו ויהרוג יהוה כול בכוֿ[ר] בֿארץ
13 מצרים מבכור אדם עד בכ[ור בה]מ֯ה על כן אנכי זובחֿ ליהוה וכול פטר רחם הזכרים
14 וכול בכור אדם בבני אפדה 16 [והיה ל]ך֯ לאוֿת֯ ע֯ל ידיך ולט֯ו֯טפת בין עינך כי בחזק יד
15 הצאנו יהוה ממצריםֿ  vacat  ‭6:4‬ שמע יש[ראל יה]וֿה אלהינ֯ו֯ יהוה אחד 5 ואהבת את
16 יהוה אלהיך בכול לבבך ובכול נפשך וֿ[בכו]ל מאדך 6 וֿה֯י֯ו֯ ה֯דברים האלה אשר
17 אנכי מצוך היום על֯ [ל]בבך 7 ושננתם לבנ[יך ודברת] בם בש[בתך ב]בית וב{ו}לכתך [בדרך]
18 ובשכבך ובקמך 8 וקשֿרתם לאות על יד[יך והי]ו לטוט[פת בין ]עֿינך 9 וכתבתם על מזו֯[זות]
19 בתך ובשעריך  vacat  ‭11:13‬ וֿהֿיֿהֿ א֯[ם שמע] ת֯שמעו א֯[ל מ]צאותי אשר אנכי
20 מצוה אתכם היום לאהבה את יֿהֿוה אלהֿיכם ולעב[ד]ו בכול לבבכם ובכול נ[פשכ]ם
21 14 ונתתי מטר ארצכם בעתו ירה֯ ו֯מ֯לקוש ואסֿפת את דג֯[נך ו]תירשך ויצהרך 15 ונתתי
22 עשב בשדך לבהמ֯ת֯ך֯ [וֿאכ]ל̇[ת] ושבעת 16 השמרו לכם פן [י]פתה לבבכם וסרתם ועבדת֯ם֯
23 אלהים אחרים וֿה֯[שתחוית]ם֯ להם 17 וחרה אף יהוה בכם ועצר את השמים
24 ולא יהיה מטר והא֯[ד]מה [לא תת]ן את יבולה ואבדתם מהר מעל הארץ הטובה
25 אשר יהוה נותן ל̇[כם 18 ושמתם את] ד֯בֿרי אלהֿ על לבבכם ועל נפשכם וקשרתם
26 אותם לאות על ידֿ[יכם והיו לט]וטפת בין עי֯[נכם] 19 ולמדתם אותם את בנכם לדבר
27 בם בשבתך בֿ[בית ובלכת]ך֯ בדרך ובש[כבך] ובקמך 20 וכתבתם על מזוזות בתך
28 ובשע[ריך 21 למען ירבו ימיכם] ו֯ימי בנכם [על הא]דמה אשר נשבע יה[וה] לאבותכם
29 לתת לה֯ם֯ [כימי השמים ע]ל הֿארץ

4Q130 Phylactery C (Bellingham, WA: Lexham Press, 2010), Ex 13:1–Dt 11:21.